# Mainostoimistot

## Hintaneuvottelut
Huomaa, että kaikilla mainostoimistoilla ei ole kokemusta poliittisesta mainonnasta. Tarkista tämä seikka heti alkuun.
Mainostoimisto haluaa käyttää budjetista mahdollisimman paljon kampanjan hallinnointiin ja mahdollisimman vähän itse mainontaan. 
Hinnoista sovittaessa on hyvä tarkentaa puhutaanko verollisista vai verottomista hinnoista. Arvolisäverolain 4 §:n mukaan yleishyödyllinen 
yhteisö on velvollinen maksamaan arvolisäveroa vain, jos sen harjoittamaa toimintaa pidetään tuloverolain mukaan elinkeinotulona. 
Käytännössä aina hinnat pitää neuvotella, mutta viitteenä olen löytänyt digikampanjan hallinnointia tuntihinnoilla 70€ ja 95€.

Kun itse katselin Google Display Network kampanjan luomista ja aloittamista, arvottaisin työn vaikeuden hyvin helpoksi. Sen ei pitäisi olla 
millään matikalla edes tunnin juttu. Jos työstä maksaa 140€, niin mainostoimisto varmasti on palveluhenkisempi, jos tulee ongelmia tai 
kysyttävää. Useamman alustan tapauksessa sanoisin hintakatoksi 300€ optimointeineen. 

Graafinen suunnittelu on kilpailtu ala ja sen hinnat ovat pääsääntöisesti 60€/h. Pienellä budjetilla en käyttäisi rahaa materiaalien tekemiseen.
Halvimmaksi tulee, kun itse tekee kaiken.

Jos päädyt ottamaan mainostoimiston mukaan, ole tarkka kuinka muotoilet toimeksiannon. Tee selväksi, että haluat heidän ottavan vetovastuun.

## Yhteistyö

[Ohjeet oikeuksien jakamiseen](https://oddydigital.fi/oikeuksien-jako/)
[Aineisto-ohje](https://oddydigital.fi/aineisto-ohjeet/)

Vähintään kaksi viikkoa ennen mainonnan suunniteltua alkua on hyvä olla yhteistyökumppani valittuna ja materiaali tehtynä. Kannattaa 
antaa mainostoimiston tehdä uusi mainostili, jotta kaikki mahdolliset ongelmat ovat heidän päässään. Jos haluat käyttää olemassa olevaa
tiliä, on yllä ohjeet oikeuksien jakoon. Mitä vähemmän mainostoimisto on riippuvainen sinusta sitä paremman työ sujuu.
