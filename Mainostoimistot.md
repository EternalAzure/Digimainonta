# Mainostoimistot

## Hintaneuvottelut

Mainostoimisto haluaa käyttää budjetista mahdollisimman paljon kampanjan hallinnointiin ja mahdollisimman vähän itse mainontaan. 
Hinnoista sovittaessa on hyvä tarkentaa puhutaanko verollisista vai verottomista hinnoista. Arvolisäverolain 4 §:n mukaan yleishyödyllinen 
yhteisö on velvollinen maksamaan arvolisäveroa vain, jos sen harjoittamaa toimintaa pidetään tuloverolain mukaan elinkeinotulona. 
Käytännössä aina hinnat pitää neuvotella, mutta viitteenä olen löytänyt digikampanjan hallinnointia tuntihinnoilla 70€ ja 95€. 

Oma kokemus osoitti, että kaikki mikä voi mennä pieleen tulee menemään pieleen. Jos olet päättänyt, että kampanjan aloittamiseen 
menee vain kaksi tuntia hintaan 140€, niin ongelmien osuessa kohdalle voit olla varma, että mainostoimisto on nopea laskuttamaan lisää.
Toisaalta itse sovin kiinteäksi hinnaksi 1000€ sekä Google Display Networkin ja Facebook kampanjan aloittamisesta ja hallinnoinnista, 
mutta meidän oman virheemme vuoksi Facebook kampanjaa ei koskaan päästy aloittamaan.

Halvimmaksi tulee, kun itse tekee.

## Yhteistyö

[Ohjeet oikeuksien jakamiseen](https://oddydigital.fi/oikeuksien-jako/)

Vähintään kaksi viikkoa ennen mainonnan suunniteltua alkua on hyvä olla yhteistyökumppani valittuna ja mainosmateriaalin tekeminen aloitettu tai 
mieluummin tehty. Jos ongelma ilmenee perjantaina asiaan palataan maanantaina. Jokainen työntekijä on erilainen. Jos mainostoimisto päätetään ottaa mukaan on tärkeää ilmaista heti ja selkeästi, jos toivotaan mainostoimiston ottavan vetovastuun kampanjasta. Tämä on tehtävä jo kilpailutusta tehtäessä. Jotta vetovastuu voidaan antaa mainostoimistolle on mainostoimiston voitava hallinnoida mainostiliä (ohjeet kappaleen alussa). Toinen vaihtoehto on antaa mainostoimiston tehdä uusitili tätä tarkoitusta varten.
